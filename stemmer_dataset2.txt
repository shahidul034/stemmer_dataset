হোলি আর্টিজান বেকারিতে হামলার ওই রাতের কথা আমি কখনোই ভুলতে পারব না দুঃসংবাদটি শোনামাত্র মায়ের সঙ্গে আমিও ঘটনাস্থলে ছুটে গিয়েছিলাম ফারাজকে একের পর এক ফোন করে যাচ্ছিলাম কিন্তু ওপাশ থেকে কোনো উত্তর আসছিল না যেমনটা কখনোই করত না ফারাজ আমি ওকে অবিরাম মেসেজ পাঠাচ্ছিলাম  যে করেই হোক যেন জবাব দেয় আমরা যেন আশ্বস্ত হই  ও ঠিক আছে প্রথম গুলির আওয়াজটি শোনার পর থেকে মায়ের সঙ্গে সারাটা রাত রাস্তায় কেটেছিল নিজেকে তখন খুব শক্ত রেখেছিলাম  মা যেন আশা না হারান অন্যরা যখন বলছিল হোলি আর্টিজান বেকারির ভেতরে জঙ্গিরা ভিনদেশি এবং মুসলমানদের আলাদা করছে তখন মনে একটা ধাক্কা লেগেছিল ওই রাতে আমি দেখেছি মায়ের মন যা বলে তা কখনোই ভুল হয় না ফারাজ ও তার দুই বন্ধু সম্পর্কে মা বলছিলেন আমি আমার ফারাজকে তো চিনি  ও যদি কাল সকালে ফিরে আসে তাহলে তিনজনই ফিরে আসবে  আর তা না হলে আমরা তিনজনকেই হারাব আমি তো আমার ছোটুকে জানি ও কখনোই ওর বন্ধুদের ফেলে আসবে না